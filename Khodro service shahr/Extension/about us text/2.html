<html>
<head>
	<title></title>
</head>
<body>
<p dir="rtl" style="margin: 0px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;"><b>با خدمات گسترده &laquo;خودرو سرویس شهر&raquo; آشنا شوید &nbsp;</b></span></p>

<p dir="rtl" style="margin: 0px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;"><b>بخش خودروهای سبک</b></span></p>

<p dir="rtl" style="margin: 0px; text-indent: 14.2px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;">ارائه سرویس توسط انواع خودروهای سواری، وانت و موتورسیکلت به ادارات، سازمان&zwnj;ها، شرکت&zwnj;ها و نهاد&zwnj;های دولتی، عمومی و خصوصی. ارائه این خدمات با توجه به نوع درخواست متقاضی، به اشکال مختلف از جمله با راننده، بدون راننده، ساعتی، آژانس، در اختیار، ماهانه و دربستی صورت می&zwnj;گیرد.&nbsp;</span></p>

<p dir="rtl" style="margin: 0px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;"><b>بخش تاکسیرانی</b></span></p>

<ol>
	<li dir="rtl" style="margin: 0px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;"><b>خودروهای ساماندهی شده: </b>بخش تاکسیرانی شرکت &laquo;خودرو سرویس شهر&raquo; در ابتدای سال 1386 با هدف مشارکت فعال در بخش حمل و نقل عمومی، با ساماندهی 600 دستگاه خودروی سواری مدل بالا به عنوان تاکسی شهری و با بهره&zwnj;گیری از تجارب چندین ساله خود در زمینه سرویس&zwnj;دهی با انواع خودرو، تحت نظارت سازمان مدیریت و نظارت بر تاکسیرانی شهر تهران تاسیس شد. این شرکت با توجه به رشد روز افزون متقاضیان خصوصی و با هدف تعامل پویا با بخش حمل و نقل شهری اقدام به توسعه ناوگان تاکسیرانی خود کرده و با رعایت کلیه قوانین موضوعه و نیز استفاده از امکانات نوین و بهره&zwnj;گیری از نیروی انسانی ماهر، توانسته است در مدتی بسیار کوتاه گام&zwnj;های موثری در صنعت حمل و نقل بردارد.&nbsp;</span></li>
</ol>

<p dir="rtl" style="margin: 0px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;">پژو 405، سمند، پروتون، روآ و پراید از جمله خودروهای بخش تاکسیرانی برای ارائه خدمات به مشتریان است.&nbsp;</span></p>

<ol>
	<li dir="rtl" style="margin: 0px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;"><b>واحد آژانس&zwnj; تاکسیرانی:</b> سازمان مدیریت و نظارت بر تاکسیرانی شهر تهران با توجه به توانایی و پتانسیل&zwnj;های این شرکت، انحصار ارائه خدمات واحد آژانس&zwnj; خود را در سال 89 به شرکت خودرو سرویس شهر واگذار کرد. بر این اساس در حال حاضر این شرکت با استفاده از خدمات تعداد 2000 دستگاه تاکسی زرد گردشی به بیش از 120 سازمان، وزارتخانه، اداره دولتی و... مشغول سرویس دهی است.&nbsp;</span></li>
	<li dir="rtl" style="margin: 0px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;"><b>تاکسی&zwnj; تلفنی:</b> این شرکت با داشتن تعداد زیادی تاکسی تلفنی سبز از جمله تاکسی&zwnj;های پروتون که رانندگان آنها دوره&zwnj;های ویژه&zwnj; روانشناسی رانندگی، روانشناسی توریسم و رانندگی حرفه&zwnj;ای را در کشور مالزی پشت سر گذاشته&zwnj;اند، آماده ارائه خدمات به واحدهای متقاضی است.&nbsp;</span></li>
	<li dir="rtl" style="margin: 0px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;"><b>ارائه خدمات تاکسیرانی در منطقه 10:</b> شرکت خودرو سرویس شهر با مدیریت و نظارت بر امور تاکسیرانی منطقه 10 از جمله ارائه خدمات صدور و تمدید کارنامه، صدور برگه مرخصی و دیگر خدمات مربوط به رانندگان تاکسی، نقش مهمی در تسهیل امور جاری رانندگان بخش حمل و نقل عمومی ایفا می&zwnj;کند.</span></li>
</ol>

<p dir="rtl" style="margin: 0px; text-indent: 45.7px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; min-height: 13px; text-align: justify;">&nbsp;</p>

<p dir="rtl" style="margin: 0px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;"><b>بخش ماشین&zwnj;آلات راه&zwnj;سازی، خدمات شهری و برف&zwnj;روبی</b></span></p>

<p dir="rtl" style="margin: 0px; text-indent: 14.2px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;">ارائه خدمات توسط انواع ماشین&zwnj;آلات سنگین، خدمات شهری، راه&zwnj;سازی، عمرانی و برف&zwnj;روبی که مطابق قرارداد، تامین این خودروها به صورت ساعتی و ماهانه پیش&zwnj;بینی شده است.&nbsp;</span></p>

<p dir="rtl" style="margin: 0px; text-indent: 14.2px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;">خودروهایی شامل:</span></p>

<p dir="rtl" style="margin: 0px; text-indent: 14.2px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;">گریدر، لودر، بلدوزر، بیل مکانیکی، باب کت و انواع کامیون کمپرسی، تانکر، جرثقیل، بالابر، غلطک، کمپرسور.</span></p>

<p dir="rtl" style="margin: 0px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;"><b>بخش سرویس&zwnj;های گروهی</b></span></p>

<p dir="rtl" style="margin: 0px; text-indent: 14.2px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;">ارائه کننده سرویس رفت و آمد توسط انواع مینی&zwnj;بوس و اتوبوس معمولی و تشریفات به ادارات، نهادها، سازمان&zwnj;ها و شرکت&zwnj;های دولتی، خصوصی و عمومی.</span></p>

<p dir="rtl" style="margin: 0px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;"><b>ارائه سرویس تورهای سیاحتی و زیارتی&nbsp;</b></span></p>

<p dir="rtl" style="margin: 0px; text-indent: 14.2px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;">اتوبوس&zwnj;های مجهز (اسکانیا، ولوو، مان)، مینی&zwnj;بوس&zwnj;ها (هیوندا، سیترا، کارسان، ایویکو) ون تشریفاتی (تویوتا هایس، فولوکس، بنز) داخل و خارج از شهر به صورت دربستی، ساعتی و یا ماهانه.&nbsp;</span></p>

<p dir="rtl" style="margin: 0px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;"><b>بخش خودروهای تشریفات</b></span></p>

<p dir="rtl" style="margin: 0px; text-indent: 14.2px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;">ارائه خدمات به وسیله خودروهای تشریفات از قبیل بنز، بی&zwnj;ام و، لندکروزر، پرادو، ماکسیما، سانتافه، آزرا، لکسوز و... که بر اساس درخواست کارفرما به صورت در اختیار و برای جابجایی میهمانان خارجی و داخلی انجام می&zwnj;شود.&nbsp;</span></p>

<p dir="rtl" style="margin: 0px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;"><b>بخش پیک موتوری</b></span></p>

<p dir="rtl" style="margin: 0px; text-indent: 14.2px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;">ارائه خدمات پیک موتوری به واسطه در اختیار داشتن نمایندگی پیک بادپا.</span></p>

<p dir="rtl" style="margin: 0px; text-indent: 14.2px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; min-height: 13px; text-align: justify;">&nbsp;</p>

<p dir="rtl" style="margin: 0px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;"><b>مدیریت پارکینگ&zwnj;</b></span></p>

<p dir="rtl" style="margin: 0px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;">شرکت خودرو سرویس شهر در راستای گسترش فعالیت&zwnj;های خود در حوزه حمل و نقل، &laquo;مدیریت و بهره&zwnj;برداری از پارکینگ&zwnj;های طبقاتی&raquo; شهر تهران را نیز به گستره فعالیت&zwnj;های خود، افزوده است. ضرورت کنترل و بهره&zwnj;برداری صحیح و اقتصادی از پارکینگ&zwnj;های طبقاتی شهر، این شرکت را بر آن داشته است با مدیریت پارکینگ&zwnj;های مناطق شهرداری تهران بزرگ، نسبت به این امر مهم اقدام نماید. بهره&zwnj;برداری از پارکینگ طبقاتی &laquo;کاوه&raquo;، واقع در میدان انقلاب، پارکینگ طبقاتی &laquo;کریستال&raquo; واقع در خیابان لاله&zwnj;زار و همچنین پارکینگ&zwnj;های طبقاتی &laquo;سعدی&raquo;، &laquo;ناصرخسرو&raquo; و &laquo;مولوی&raquo; با مجموع ظرفیت 2400 دستگاه خودرو،&nbsp; در همین چهارچوب صورت گرفته است.&nbsp;</span></p>

<p dir="rtl" style="margin: 0px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; min-height: 13px; text-align: justify;">&nbsp;</p>

<p dir="rtl" style="margin: 0px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;"><b>پذیرش دفاتر نمایندگی فعال</b></span></p>

<p dir="rtl" style="margin: 0px; text-indent: 14.2px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;">شرکت خودرو سرویس شهر در راستای توسعه فعالیت&zwnj;های شرکت در مراکز استان&zwnj;ها آمادگی پذیرش دفاتر نمایندگی، علاوه بر شهر تهران را دارد. این دفاتر در نقاط مختلف، با هدف ارائه خدمات سرویس خودرویی و پیک موتوری، فعالیت می&zwnj;نمایند.&nbsp;</span></p>

<p dir="rtl" style="margin: 0px; font-size: 11px; line-height: normal; font-family: Tahoma; -webkit-text-stroke-color: rgb(0, 0, 0); -webkit-text-stroke-width: initial; text-align: justify;"><span style="font-size:14px;">دفاتر نمایندگی شهرداری منطقه 5، بیمارستان میلاد، سازمان بازنشستگی شهرداری تهران و برج میلاد از جمله نمایندگی&zwnj;های فعال این شرکت هستند.</span></p>
</body>
</html>
